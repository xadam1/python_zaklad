V animovaném filmu od studií Disney Pixar Hledá se Dory se na stříbrná plátna
vrací oblíbená modrá rybka Dory, která si spokojeně žije na korálovém útesu s
Nemem a Marlinem. Pak si ale Dory z ničeho nic vzpomene, že kdysi a kdesi
ztratila své rodiče. Společně s Marlinem a Nemem se vydá na strhující
dobrodružství napříč oceánem, až do prestižního Mořského akvária v Kalifornii,
kde se léčí nemocní mořští živočichové. Při hledání maminky a tatínka potkává
Dory tři svérázné obyvatele Mořského akvária: První je Hank, nerudný
chobotničák, který úspěšně uniká zřízencům; druhý je Bailey, samec běluhy,
který sám sebe přesvědčil, že mu nefunguje echolokace, a třetí je krátkozraká
velryba jménem Naděje. Při prohledávání moderního akvária dojde Dory se svými
kamarády k poznání, že své blízké máme nejraději kvůli jejich nedostatkům, a že
to nejdůležitější na světě je přátelství a rodina.